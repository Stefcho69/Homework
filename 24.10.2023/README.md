# 1
Дефинирайте макро, което се казва DEBUG. Направете, функция която да сортира масив възходящо и да намира сумата на елементите, които се намират на индекси, които се делят с точност на 3 и да я принтира на екрана. Направете функцията така, че ако DEBUG макрото е дефинирано, на екрана да се принтира сортирания масив и елементите, които се намират на индекси, които се делят с точност на 3 (като допълнение на сумата)
# 2
Направете макро, което да се казва ARRAY_SIZE, което да съдържа големина на масив. Декларирайте масив с големина ARRAY_SIZE, само ако макрото ARRAY_SIZE е дефинирано. Елементите в масива, трябва да са последователни степени на двойката: първия елемент е 1 (2^0), вторият 2(2^1), третият 4(2^2) и така всеки следващ елемент да е следващата степен на двойката. Програмата трябва да е направена така, че ако се промени стойността на макрото, масивът да се попълва автоматично (масивът не трябва да е ръчно зададен). Програмата трябва да принтира всеки елемент на масива на нов ред. Ако макрото не е дефинирано или стойността на макрото ARRAY_SIZE е по-голяма от 10 или по-малка от 1, програмата трябва да съдържа една единствена инструкция, която да принтира съобщение на потребителя, че не е въведен размер на масива, който се поддържа от приложението.
# 3 
Направете функция, която използва различен алгоритъм за сортиране в зависимост от операционната система, на която се намира. Ако операционната система е windows да се използва метод на мехурчето. Ако системата е linux да използва метод на пряката селекция. Ако операционната система е MacOS да се използва метода на прякото вмъкване. Ако операционната система не е нито една от трите, функцията да обръща масива (първият му елемент, да стане последен, втория предпоследен и т.н).
# 4
Направете заглавен файл “person.h”, който да декларира структура “Person”, която да съдържа информация, за името на човека (масив от 20 символа), неговото презиме (масив от 20 символа) неговата фамилия (масив от 20 символа) и в коя година е роден (цяло число). Направете заглавен файл “schoolclass.h”, който да вмъква заглавния файл “person.h” и да декларира структура “SchoolClass” (клас), която да съдържа масив от 26 ученика (от структурата Person), паралелката на класа  (символ), номера на класа (цяло число) и класен ръководител (поле от тип Person). Направете заглавен файл “schoolroom.h”, в който вмъкнете заглавния файл “person.h” и в който декларирайте структруа “SchoolRoom”, която да съдържа номер на стаята (цяло число), и информация кои хора се намират в тази стая в момента (масив от 50 елемента от тип Person). Направете файл, който да се казва school.c и в него вмъкнете заглавните файлове “schoolclass.h” и ‘schoolroom.h” и направете структура “School”, която да съдържа училищни класове (масив от тип SchoolClass с размер 20) и училищни стаи (масив от тип SchoolRoom с размер 10). В файла school.c в main декларирайте променлива от тип school.